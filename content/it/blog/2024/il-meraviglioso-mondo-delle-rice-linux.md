---
title: "Il meraviglioso mondo delle RICE Linux"
meta_title: ""
description: "Sono entrato anche io nel mondo delle RICE Linux! Fantastico e senza fine!"
date: 2024-03-21T05:00:00Z
categories: ["Personal", "Linux"]
author: "Alberto Reineri"
tags: [""]
draft: false
---

Ragazzi, è successo! Sono entrato nell'oscuro vortice del linux ricing!

## Introduzione

Era inevitabile! Ho cercato di starne fuori per più tempo del dovuto, ma ora ci sono cascato completamente!

Poter utilizzare al massimo l'hardware del proprio pc senza software inutili che girano *"di nascosto"* e personalizzare tutto nel dettaglio offre un'esperienza d'uso veramente fantastica!

Per non parlare poi dell'*"Hacker style"* che porta con sé l'utilizzo in questo modo!

## Come tutto ebbe inizio

Tutto è iniziato circa 5 anni fa, quando mi ero stufato di utilizzare il mouse per navigare online! Così ho scoperto Vimium, un'estensione per Chrome che permette di navigare sul web tramite le classiche shortcut di Vi, o Vim, o NeoVim.

Conoscevo già Vim, ma ho sempre preferito nano! Mi sembrava da pazzi dover cliccare `q!` per uscire quando `ctrl+C` era così ovvio! Però avevo imparato a utilizzarlo e poter navigare il web da tastiera mi ha emozionato al punto che quasi non riesco più a farlo col mouse.

Col passare del tempo ho iniziato a rimpiazzare nano con vim per la modifica dei file sui miei server, e ha iniziato a piacermi molto!

## NeoVim

Dopodiché ho visto devs che usavano vim come IDE! O meglio NeoVim! Pazzesco! Poter avere un editor direttamente nel terminale e muoversi solamente con la tastiera mi sembrava meraviglioso! Così ho deciso di provare! E qua ho iniziato a sprofondare sul serio nel vortice!

Plugins, keybindings, tiling, personalizzazione estrema! Ho approfondito sempre più questo fantastico mondo e nonostante ci abbia dedicato ore su ore so di aver appena scalfitto la punta di un enorme iceberg che aspetta solo di essere scoperto!

## Tmux e i3

Dopo NeoVim ho installato Tmux per gestire le sessioni da terminale! Fantastico! E infine sono approdato, inevitabilmente, a i3.

La gioia di creare un sistema completamente "proprio", dove mettere i propri colori, i propri font, le proprie shortcut, mi ha travolto in pieno!

Così sono entrato nel vortice e ci sono cascato completamente, senza via d'uscita credo!

Avere un Tiling Windows Manager con un Tiling Terminal con un editor di testo da terminale e un browser utilizzabile da tastiera! Non mi serve altro!

Così ho pensato ai software che utilizzo per lavoro:
- Terminale
- IDE
- Browser


Et voilà! Non c'è nient'altro! Le email le leggo dal browser (è stata dura per me abbandonare i client mail, ero molto affezionato a quel modo di gestire la posta, ma ormai siamo andati oltre), così come la maggior parte delle app ora hanno una versione browser, e non vedo l'utilità di installare una versione di electron di un'app che funziona anche direttametne in un browser...

Così ho creato la mia prima rice! Su Ubuntu, perché parto sempre da Ubuntu e soprattutto perché i miei server sono Debian e avere la stessa base può farmi comodo!

Ecco una serie di tool che utilizzo:

- alacritty
- i3
- i3blocks
- tmux
- neovim
- zsh
- ohmyzsh
- rofi

## Conclusione

Sono appena agli inizi e so già che la configurazione cambierà spesso! Nel frattempo ho creato una repo con i miei dot files, è già pubblica ma al momento è utile solo a per per i miei esperimenti cross platform! Quando troverò una situazione stabile e piacevole vi inviterò a provarla e a darmi il vostro feedback!

A presto amici nerd!


